<?xml version="1.0" encoding="UTF-8"?>
<Notizia><Anagrafica Autore="admin@aa.a" DataCreazione="20130506214650" Sottotitolo="Una 36enne è stata colpita al viso da un uomo in scooter davanti all'ospedale di Cuggiono " Titolo="Milano, incinta di 2 gemelli aggredita con acido" UltimoDigitatore=""/><Testo>20:06 - Una 36enne incinta di due gemelli è stata colpita al viso con dell'acido muriatico mentre stava andando a fare degli esami per la gravidanza all'ospedale di Cuggiono, nel Milanese. Ad aggredirla è stato un uomo in sella a uno scooter. L'acido, fortunatamente, non ha raggiunto gli occhi della donna, la cui prognosi è di una ventina di giorni. Sulla vicenda indagano i carabinieri di Legnano.&#xd;
Per identificare l'uomo a bordo dello scooter gli inquirenti stanno visionando i contenuti delle telecamere a circuito chiuso posizionate all'ingresso dell'ospedale e davanti alla vicina caserma dei carabinieri che si trova proprio di fronte al luogo dell'aggressione.&#xd;
&#xd;
Il fatto è accaduto intorno alle 8.30 di lunedì. La 36enne aveva appena lasciato la propria vettura nel parcheggio dell'ospedale, quando, giunta davanti alla portineria, è stata aggredita da uno sconosciuto che le ha tirato una bottiglietta di vetro con l'acido muriatico, colpendola al volto. Immediatamente soccorsa, la donna è stata portata al pronto soccorso e dimessa nel pomeriggio.</Testo></Notizia>