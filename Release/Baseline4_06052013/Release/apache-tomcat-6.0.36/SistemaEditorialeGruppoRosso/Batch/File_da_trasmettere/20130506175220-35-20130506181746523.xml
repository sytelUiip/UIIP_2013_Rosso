<?xml version="1.0" encoding="UTF-8"?>
<Notizia><Anagrafica Autore="admin@aa.a" DataCreazione="20130506175220" Sottotitolo="Si è spento a 94 anni. Per lui funerali privati dopo 50 anni di vita pubblica." Titolo="E' morto a Roma Giulio Andreotti" UltimoDigitatore=""/><Testo>16:08 - Si è spento alle 12.25 nella sua casa di Roma il senatore Giulio Andreotti. Aveva 94 anni. Lo hanno reso noto i suoi familiari. Per decenni al centro della politica italiana, ha guidato il governo per sette volte. Dopo 50 anni di vita pubblica, niente camera ardente al Senato ma nella sua amatissima casa-studio di Corso Vittorio e funerali privati che saranno celebrati domani pomeriggio nella Chiesa di san Giovanni dei Fiorentini a Roma.&#xd;
E' stato il politico italiano più blasonato: sette volte alla guida del governo, innumerevoli volte ministro, campione delle preferenze nelle liste della Dc. Ma per i suoi nemici è ricordato come "Belzebù", circondato da una fama di politico cinico e machiavellico che lui stesso, in fondo, ama coltivare.In più di mezzo secolo di vita pubblica, più di ogni altro governante, Giulio Andreotti è stato identificato come l'emblema di un potere che nasce e si alimenta nelle zone d'ombra.&#xd;
</Testo></Notizia>